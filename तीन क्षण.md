> मैंने जवाब दिया, "कला का पहला क्षण है जीवन का उत्कट तीव्र अनुभव-क्षण। दूसरा क्षण है इस अनुभव का अपने कसकते-दुखते हुए मूलों से पृथक् हो जाना, और एक ऐसी फैंटेसी का रूप धारण कर लेना, मानो वह फैंटेसी अपनी आँखों के सामने ही खड़ी हो। तीसरा और अन्तिम क्षण है इस फैंटेसी के शब्द-बद्ध होने की प्रक्रिया का आरम्भ और उस प्रक्रिया की परिपूर्णावस्था तक की गतिमानता। शब्द-बद्ध होने की प्रक्रिया के भीतर जो प्रवाह बहता रहता है, वह समस्त व्यक्तित्व और जीवन का प्रवाह होता है। प्रवाह में वह फैंटेसी अनवरत रूप से विकसित परिवर्तित होती हुई आगे बढ़ती जाती है। इस प्रकार वह फैंटेसी अपने मूल रूप को बहुत कुछ त्यागती हुई नवीन रूप धारण करती है। जिस फैंटेसी को शब्दबद्ध करने का प्रयत्न किया जा रहा है, वह फैंटेसी अपने मूल रूप से इतनी अधिक दूर चली जाती है कि यह कहना कठिन है कि फैंटेसी का यह नया रूप अपने मूल रूप की प्रतिकृति है। फैंटेसी को शब्दबद्ध करने की प्रक्रिया के दौरान जो-जो सृजन होता है - जिसके कारण कृति क्रमशः विकसित होती जाती है- वही कला का तीसरा और अन्तिम क्षण है। प्रथम क्षण निस्सन्देह अनुभव का क्षण है। उसके बिना आवेग और आगे की गति असम्भव है। मानसिक प्रक्रिया को आत्माभिव्यक्ति की ओर ले जाने के लिए आवश्यक पहला जबरदस्त धक्का यह प्रथम क्षण ही देता है। वह उस गति की दिशा निर्धारित करता है। साथ ही, वह उसके तत्त्व रूपायित करता है अर्थात् वह उनको एक आकार प्रदान करता है। साथ ही, मजा यह है कि यह अनुभव, विचित्र रूप से अन्य मनस्तत्त्वों से जुड़ता हुआ, मनस्पटल पर स्वयं को प्रक्षेपित कर, स्वयं ही बदल जाता है। ज्यों ही यह घटना होती है, अनुभव के मूल अपनी दुखती हुई भूमि से पृथक् हो जाते हैं। अर्थात् वे निरे वैयक्तिक न रहकर अपने से परे हो उठते हैं। जो फैंटेसी अनुभव की व्यक्तिगत पीड़ा से पृथक् होकर अर्थात् उससे तटस्थ होकर अनुभव के भीतर की ही संवेदनाओं द्वारा उत्सर्जित और प्रक्षेपित होगी, वह एक अर्थ में वैयक्तिक होते हुए भी दूसरे अर्थ में नितान्त निर्वैयक्तिक होगी। उस फैंटेसी में अब एक भावात्मक उद्देश्य की संगति आ जाएगी। इस भावात्मक उद्देश्य के द्वारा ही वस्तुतः फैंटेसी को रूप- रंग मिलेगा। किन्तु यह होते हुए भी वह फैंटेसी यथार्थ में भोगे गए वास्तविक अनुभव की प्रतिकृति नहीं हो सकती। वैयक्तिक से निर्वैयक्तिक होने के दौरान ही उस फैंटेसी ने कुछ ऐसा नवीन ग्रहण कर लिया कि जिससे वह स्वयं भी वास्तविक अनुभव से स्वतंत्र बन बैठी। फैंटेसी अनुभव की कन्या है और उस कन्या का अपना स्वतंत्र विकासमान व्यक्तित्व है। वह अनुभव से प्रसूत है इसलिए वह उससे स्वतंत्र है।"
> "कला का यह दूसरा क्षण है," मैंने कहना जारी रखा। "किन्तु इस फैंटेसी को शब्दबद्ध करने या चित्रित करने की प्रक्रिया के दौरान में ही वह फैंटेसी पिघलकर उस प्रक्रिया के प्रवाह में बहने लगती है। उस आदिम प्रवाह में फैंटेसी के सारे रंग घुलकर बहने लगते हैं, सारा व्यक्तित्व और उसकी समस्त चेतना उस फैंटेसी के बहते रंगों के साथ बहने लगती है। और शब्दबद्ध होने पर अथवा चित्रित होने पर जो कृति या रचना तैयार होती है, वह कृति या रचना कला के दूसरे क्षण की फैंटेसी की पुत्री है, प्रतिकृति नहीं। इसीलिए मूल फैंटेसी से उसका व्यक्तित्व स्वतंत्र, विचित्र और पृथक् है। कला का यह तीसरा या अन्तिम क्षण है। इन तीन क्षणों के बिना कला असम्भव है। इन तीनों क्षणों की विकास-गति के अपने-अपने अलग नियम हैं।"
> मैंने कहना जारी रखा, "यदि तुम्हें इस प्रश्न का उत्तर पाना है कि सौन्दर्य क्या है, अथवा सौन्दर्य-प्रतीति क्या है, सौन्दर्यानुभव क्या है, और वह किस प्रकार वास्तविक अनुभव से भिन्न है, तो तुम्हें कला के इन तीन प्रधान क्षणों के मनोविज्ञान ही का अध्ययन करना होगा। उनका अध्ययन किए बिना तुम उस सवाल को हल नहीं कर सकते...।"
> इतना कहकर मैं ठहर गया। मेरी साँस ख़त्म हो गई। और मैं उत्तर की तलाश में उसकी ओर देखने लगा। किन्तु जवाब इतनी जल्दी मिलनेवाला नहीं था। (समग्र 5, 92-3)


---

"I replied, 'The first moment of art is an intense, profound experiential moment in life. The second moment is when this experience separates itself from its raw, painful origins and assumes a fantastical form, as if that fantasy stands right before your eyes. The third and final moment is the process of giving words to this fantasy, from its inception to its complete expression. Within the process of verbalization, there flows a current that encompasses the entirety of personality and life. In this flow, the fantasy continuously evolves, developing and transforming. It sheds much of its original form, embracing new shapes.

The fantasy being attempted to be verbalized diverges so far from its original essence during this process that it becomes challenging to claim that this new form of fantasy is a mere reflection of its original form. The act of verbalizing or capturing it in an image gives birth to a creation—a child of art's second moment—that is not a mere imitation but an independent entity. This child of art's third and final moment is essential.

The initial moment is undoubtedly the experiential moment. Without it, enthusiasm and progress are impossible. To propel mental processes toward self-expression, that initial forceful push is necessary. It determines the direction. Simultaneously, it shapes the elements into a recognizable form. Interestingly, during this event, the experience, interwoven with other mental elements, propels itself, changes, and even surpasses itself. As it does so, it detaches from the personal pain associated with the original experience and rises beyond it. Although it remains individual, it also becomes entirely universal.

Through this emotional purpose, the fantasy acquires color and form. Yet, even in this process, it cannot truly replicate the lived, tangible experience. While transitioning from individual to universal, it assimilates something novel, allowing it to become free from the constraints of the original experience. The daughter of fantasy, born through the act of experiencing, possesses an independent, peculiar personality. She is free because she is born from experience. Hence, she is distinct from it.'

I continued, 'If you seek an answer to questions about beauty, the perception of beauty, the experience of beauty, and how it differs from actual experience, you must delve into the psychology of these three primary moments in art. Without studying them, you cannot truly solve that question...'

And with that, I paused. My breath had run out. I gazed toward him, waiting for a response, but answers don't always arrive so swiftly." 
